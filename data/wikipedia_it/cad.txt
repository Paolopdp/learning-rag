Titolo: Codice dell'amministrazione digitale
Fonte: https://it.wikipedia.org/wiki/Codice_dell%27amministrazione_digitale
Licenza: CC BY-SA 4.0
Accesso: 2026-02-03

Il codice dell'amministrazione digitale (CAD) è un atto normativo della Repubblica Italiana, precisamente il decreto legislativo 7 marzo 2005, n. 82. È un corpo organico di disposizioni che disciplina e regolamenta l'utilizzo dell'informatica dalla pubblica amministrazione italiana. Emanato a seguito della delega al governo italiano contenuta nell'articolo 10 della legge 29 luglio 2003, n. 229 ed è entrato in vigore il 1º gennaio 2006. Esso ha lo scopo di assicurare e regolare la disponibilità, la gestione, l'accesso, la trasmissione, la conservazione e la fruibilità dell'informazione in modalità digitale utilizzando con le modalità più appropriate le tecnologie dell'informazione e della comunicazione all'interno della pubblica amministrazione, nei rapporti tra amministrazione e privati e in alcuni limitati casi, disciplina anche l'uso del documento informatico nei documenti tra privati.
